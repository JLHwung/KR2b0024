# -*- mode: mandoku-view; -*-
#+TITLE: 建炎以來繫年要錄
#+DATE: 2015-08-24 22:24:56.924774
#+PROPERTY: ID KR2b0024
#+PROPERTY: BASEEDITION WYG    
#+PROPERTY: JUAN 後跋
<pb:KR2b0024_WYG_201-1a>¶
　　臣恭惟髙宗皇帝受命中天功德巍煌布在方册¶
　　而廣記備言有裨一朝巨典則惟臣心傳撰次建¶
　　炎以来繫年要録首為成書臣當拜手稽首伏讀¶
　　竟編其間大綱目固非可一二數竊謂大駕初南¶
　　駐廣陵者年餘天歩方艱昃食不暇乃於斯時開¶
　　經筵召楊時臨軒策士汲汲惟恐後其緝熈聖學¶
　　扶持道統通天下言路以迓續我宋無疆大歴服¶
　　實始於此臣載惟藝祖皇帝肇造區夏親平淮南¶
<pb:KR2b0024_WYG_201-1b>¶
　　後因御營作章武殿臣既改築而新之中興舊事¶
　　故老相傳雖有能彷彿者然文不足證也乃以臣¶
　　所藏蜀本繫年錄二百巻刋于州治與臣傅良所¶
　　述建隆編並傳云寳祐元年嵗在癸丑秋八月既¶
　　望資政殿大學士光禄大夫兩淮制置大使兼淮¶
　　南東西路安撫使知揚州軍州事兼管内勸農營¶
　　田屯田使馬歩軍都總管兼提領措置屯田専一¶
　　措置提督修城節制本路河南屯戍軍馬兼兩淮¶
<pb:KR2b0024_WYG_201-2a>¶
　　屯田大使臨海郡開國公食邑二千一百户食實¶
　　封三百户臣賈似道恭䟦¶
